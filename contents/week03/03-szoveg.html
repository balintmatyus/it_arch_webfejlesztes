<!DOCTYPE html>
<html>
  <head>
    <meta charset="utf-8">
      <title>Felhaszn&#225;l&#243;i fel&#252;let tervez&#233;se I. | Informatika &#233;s IT Architekt&#250;ra alapjai </title>
      <meta name="viewport" content="width=device-width, initial-scale=1.0">
      <meta name="title" content="Felhaszn&#225;l&#243;i fel&#252;let tervez&#233;se I. | Informatika &#233;s IT Architekt&#250;ra alapjai ">
      
      
      <link rel="icon" href="../../favicon.ico">
      <link rel="stylesheet" href="../../public/docfx.min.css">
      <link rel="stylesheet" href="../../public/main.css">
      <meta name="docfx:navrel" content="../../toc.html">
      <meta name="docfx:tocrel" content="../toc.html">
      
      
      
      
      <meta name="docfx:docurl" content="https://github.com/balintmatyus/it_arch_webfejlesztes/blob/main/2025/textbook/contents/week03/03-szoveg.md/#L1">
      <meta name="loc:inThisArticle" content="In this article">
      <meta name="loc:searchResultsCount" content="{count} results for &quot;{query}&quot;">
      <meta name="loc:searchNoResults" content="No results for &quot;{query}&quot;">
      <meta name="loc:tocFilter" content="Filter by title">
      <meta name="loc:nextArticle" content="Next">
      <meta name="loc:prevArticle" content="Previous">
      <meta name="loc:themeLight" content="Light">
      <meta name="loc:themeDark" content="Dark">
      <meta name="loc:themeAuto" content="Auto">
      <meta name="loc:changeTheme" content="Change theme">
      <meta name="loc:copy" content="Copy">
      <meta name="loc:downloadPdf" content="Download PDF">

      <script type="module" src="./../../public/docfx.min.js"></script>

      <script>
        const theme = localStorage.getItem('theme') || 'auto'
        document.documentElement.setAttribute('data-bs-theme', theme === 'auto' ? (window.matchMedia('(prefers-color-scheme: dark)').matches ? 'dark' : 'light') : theme)
      </script>

  </head>

  <body class="tex2jax_ignore" data-layout="" data-yaml-mime="">
    <header class="bg-body border-bottom">
      <nav id="autocollapse" class="navbar navbar-expand-md" role="navigation">
        <div class="container-xxl flex-nowrap">
          <a class="navbar-brand" href="../../index.html">
            <img id="logo" class="svg" src="../../logo.svg" alt="Informatika &#233;s IT Architekt&#250;ra alapjai">
            Informatika &#233;s IT Architekt&#250;ra alapjai
          </a>
          <button class="btn btn-lg d-md-none border-0" type="button" data-bs-toggle="collapse" data-bs-target="#navpanel" aria-controls="navpanel" aria-expanded="false" aria-label="Toggle navigation">
            <i class="bi bi-three-dots"></i>
          </button>
          <div class="collapse navbar-collapse" id="navpanel">
            <div id="navbar">
            </div>
          </div>
        </div>
      </nav>
    </header>

    <main class="container-xxl">
      <div class="toc-offcanvas">
        <div class="offcanvas-md offcanvas-start" tabindex="-1" id="tocOffcanvas" aria-labelledby="tocOffcanvasLabel">
          <div class="offcanvas-header">
            <h5 class="offcanvas-title" id="tocOffcanvasLabel">Table of Contents</h5>
            <button type="button" class="btn-close" data-bs-dismiss="offcanvas" data-bs-target="#tocOffcanvas" aria-label="Close"></button>
          </div>
          <div class="offcanvas-body">
            <nav class="toc" id="toc"></nav>
          </div>
        </div>
      </div>

      <div class="content">
        <div class="actionbar">
          <button class="btn btn-lg border-0 d-md-none" type="button" data-bs-toggle="offcanvas" data-bs-target="#tocOffcanvas" aria-controls="tocOffcanvas" aria-expanded="false" aria-label="Show table of contents">
            <i class="bi bi-list"></i>
          </button>

          <nav id="breadcrumb"></nav>
        </div>

        <article data-uid="">
<h1 id="felhasználói-felület-tervezése-i">Felhasználói felület tervezése I.</h1>

<p>Egy nagy látogatottsú weboldal jelentős értékkel bír. Miután növeli a cég imidzsét, láthatóvá teszi a céget akár távoli régiókban is, növeli a piacot, gyors és megbízható kommunikációt tesz lehetővé. Nem mellesleg 24 órás reklámhordozó.</p>
<p>A hatékony digitális design messze túlmutat az esztétikán: tudatos problémamegoldás, amelynek célja a felhasználói viselkedés pozitív befolyásolása. A <strong>jó design</strong> nem szubjektív ízlés kérdése, hanem jól definiált elveken alapul.</p>
<h2 id="a-webfejlesztés-folyamata-dióhéjban">A webfejlesztés folyamata dióhéjban</h2>
<p>Bár a kurzus a HTML, CSS és JavaScript technikai részleteire koncentrál, a kódolás egy nagyobb, több lépésből álló folyamat része. A sikeres weboldal titka a gondos előkészítésben rejlik. Az alábbi vázlat egy általánosan elfogadott, <strong>felhasználóközpontú folyamatot</strong> mutat be, amely segít elhelyezni a programozói munkát a teljes projekt térképén.</p>
<h3 id="1-kutatás-és-stratégia-a-miért">1. Kutatás és Stratégia (A „Miért?”)</h3>
<p>Mielőtt egyetlen vonalat is rajzolnánk vagy kódot írnánk, tisztázni kell a weboldal alapjait. Ebben a fázisban határozzuk meg a projekt <strong>célját</strong> (pl. eladás, informálás, regisztráció) és a <strong>célközönségét</strong> (kiknek készül az oldal?). Itt történik a piackutatás, a versenytársak elemzése és a legfontosabb funkciók meghatározása. Az eredmény egy letisztázott koncepció, ami a további munka alapját képezi.</p>
<h3 id="2-tervezés-ux-és-ui-a-hogyan">2. Tervezés: UX és UI (A „Hogyan?”)</h3>
<p>Ez a fázis alakítja a stratégiát kézzelfogható tervekké. A folyamat a durva vázlatoktól halad a részletesen kidolgozott, interaktív tervek felé. A két fő területe a felhasználói élmény (UX) és a felhasználói felület (UI) tervezése.</p>
<ul>
<li><strong>UX (User Experience) Design</strong>: A felhasználói élmény stratégiai tervezése. A cél, hogy a weboldal használata logikus, intuitív és hatékony legyen. A UX-tervező felel a tartalom struktúrájáért, a felhasználói útvonalakért és azért, hogy a felhasználó könnyen elérje a célját.</li>
<li><strong>UI (User Interface) Design</strong>: A felhasználói felület vizuális megtervezése. Ide tartozik a gombok, menük, űrlapok és egyéb elemek kinézete, a színek, a tipográfia és a grafikai elemek egységes, esztétikus rendszere.</li>
</ul>
<p>A tervezési folyamat kézzelfogható lépései és eredményei:</p>
<ol>
<li><strong>Drótváz (Wireframe):</strong> Az első konkrét lépés. A drótváz egy <strong>alacsony részletességű, fekete-fehér vázlat</strong>, amely a weboldal „csontváza”. Csak az elemek elhelyezkedésére, a funkciókra és az információs architektúrára fókuszál, a vizuális megjelenésre nem. Célja a szerkezet gyors és olcsó tesztelése.</li>
</ol>
<p><img src="Low-fidelity-web.png" alt="Low-fidelity-web"></p>
<ol start="2">
<li><strong>Látványterv (Mockup):</strong> A drótvázra épülő <strong>statikus, de vizuálisan kidolgozott terv</strong>. A mockup már a végleges kinézetet mutatja be: tartalmazza a színeket, betűtípusokat, ikonokat és képeket. Lényegében egy nagy felbontású kép arról, hogyan fog kinézni a kész weboldal, de még nem interaktív.</li>
<li><strong>Prototípus (Prototype):</strong> A látványtervekből készített <strong>interaktív, kattintható verzió</strong>. A prototípus már szimulálja a weboldal működését: a gombokra kattintva lehet navigálni az oldalak között, meg lehet nézni az animációkat. Lehetővé teszi a felhasználói élmény alapos tesztelését és a visszajelzések begyűjtését még a fejlesztés megkezdése előtt.</li>
</ol>
<div class="NOTE">
<h5>Note</h5>
<p>Több elmélet is létezik, amely leírja, hogy „mitől jó egy design”. Érdemes megemlíteni a <a href="https://uxdesignblog.hu/articles/gestalt">Gestalt-alapelveket</a>, valamint <a href="https://innovationdesign.hu/ux/10-usability-heurisztika-nielsen/">Jakob Nielsen 10 használhatósági heurisztikáját</a>, amelyek a jó felhasználói felület alapkövei.</p>
</div>
<h3 id="3-fejlesztés-a-megvalósítás">3. Fejlesztés (A megvalósítás)</h3>
<p>Itt kel életre a terv. A fejlesztők a jóváhagyott prototípus és a vizuális tervek alapján leprogramozzák a weboldal működő, interaktív felületét. A két fő területéről (Frontend, Backend) már korábban olvashattunk az <a href="../week01/01-fullstack.html">Egy modern webalkalmazás anatómiája</a> fejezetben.</p>
<h3 id="4-tesztelés-indítás-és-optimalizálás-a-finomhangolás">4. Tesztelés, Indítás és Optimalizálás (A finomhangolás)</h3>
<p>Az elkészült oldalt alaposan tesztelni kell különböző eszközökön és böngészőkben, hogy minden hibátlanul működjön. Az indítás (élesítés) után a munka nem áll meg: <strong>analitikai adatok</strong> (pl. Google Analytics) alapján a szakemberek folyamatosan figyelik a felhasználói viselkedést, és fejlesztik a weboldalt a még jobb eredményekért.</p>
<p>A webfejlesztés és a webdesign nem választható el élesen; a sikeres végtermék e szakterületek szoros együttműködésének eredménye.</p>
<div class="NOTE">
<h5>Note</h5>
<p>Fenti felosztás egy lineáris (<a href="https://www.geeksforgeeks.org/software-engineering/waterfall-model/">vízesésszerű</a>) megközelítést vázol fel az érthetőség kedvéért. A modern gyakorlatban gyakran használnak iteratív, rugalmasabb módszereket, mint az <a href="https://www.geeksforgeeks.org/software-testing/what-is-agile-methodology/">Agilis módszertan</a> vagy a <a href="https://www.geeksforgeeks.org/devops/introduction-to-devops/">DevOps</a>.</p>
</div>
<h2 id="css-alapjai">CSS alapjai</h2>
<p>CSS (Cascading Style Sheets) stílusleíró nyelv. Az első megjelenése 1994-ben volt Hakon Wium Lie ötlete alapján. Bár korábban verziókat (pl. CSS 2.1) különböztettünk meg, ma már a CSS-t modulokra bontva (színek, elrendezés, animációk stb.) fejlesztik és verziózzák. Ez a moduláris felépítés a modern CSS.</p>
<p>A HTML önmagában struktúrát ad a dokumentumnak, de a böngészők alapértelmezett stílusai csak nagyon alapvető olvashatóságot biztosítanak. A CSS-sel azonban sokkal többet tehetünk:</p>
<ul>
<li>Szöveg stílusozása (szín, méret, betűtípusok).</li>
<li>Elrendezések létrehozása (pl. grid vagy többoszlopos elrendezések).</li>
<li>Speciális effektek, például animációk hozzáadása.</li>
</ul>
<h3 id="stílusok-definiálása">Stílusok definiálása</h3>
<p>2 fő részből állnak: szelektorból (<code>h1</code>) és deklarációból (<code>color: red;</code>). A deklaráció is 2 részből, tulajdonságból (<code>color</code>) és értékből áll (<code>red</code>).</p>
<pre><code class="lang-css">h1 {
  color: red;
  font-size: 24px;
}
</code></pre>
<p>A CSS definiálása többféle módon lehetséges. HTML forráskódon belül:</p>
<ul>
<li><code>&lt;style&gt;</code> utasítás segítségével a HTML <code>&lt;head&gt;</code> blokkjában,</li>
<li>külső stíluslapok használatával külön <code>*.css</code> kiterjesztésű fájlként kezelve</li>
<li>in-line, amikor az egyes HTML elemek tag-jeiben definiáljuk</li>
</ul>
<h4 id="stíluslap-készítése-style-utasítás-segítségével"><strong>Stíluslap készítése <code>&lt;style&gt;</code> utasítás segítségével</strong></h4>
<pre><code class="lang-html">&lt;head&gt;
   &lt;style&gt;
     h1 {font-size: 32px; color: darkgreen; font-family: Arial, sans-serif;}
     h2 {font-size: 24px; color: red; font-family: Verdana, sans-serif;}
     h3 {font-size: 18px; color: blue; font-family: 'Courier New', monospace;}
   &lt;/style&gt;
&lt;/head&gt;
&lt;body&gt;
   &lt;h1&gt;Repülőgépek&lt;/h1&gt;
   &lt;h2&gt;Vitorlázó gépek&lt;/h2&gt;
   &lt;h3&gt;R26 Góbé&lt;/h3&gt;
&lt;/body&gt;
</code></pre>
<p>Ez a megközelítés általában akkor lehet &quot;kézenfekvő&quot;, ha egy adott HTML oldalhoz nagyon specifikus, vagy csak arra az egy oldalra vonatkozó stílusokat szeretnél alkalmazni.</p>
<h4 id="stíluslap-használata-külső-stíluslapokkal"><strong>Stíluslap használata külső stíluslapokkal</strong></h4>
<p>A stíluslap külön, .css kiterjesztésű fájlban is létrehozható. Ilyenkor is a <code>&lt;head&gt;</code> részben hivatkozunk rá.</p>
<p><strong>Példa:</strong></p>
<pre><code class="lang-html">&lt;head&gt;
   &lt;link rel=&quot;stylesheet&quot; href=&quot;style.css&quot;&gt;
&lt;/head&gt;
</code></pre>
<p>A törzsrész ugyanúgy néz ki, mint az első esetben.</p>
<p>A külső stíluslap (<code>style.css</code>) a következőképpen nézhet ki:</p>
<pre><code class="lang-css">h1 {font-size: 32px; color: darkgreen; font-family: Arial, sans-serif;}
h2 {font-size: 24px; color: red; font-family: Verdana, sans-serif;}
h3 {font-size: 18px; color: blue; font-family: 'Courier New', monospace;}
</code></pre>
<p>A külső stíluslap előnyei:</p>
<ul>
<li><strong>Könnyebben kezelhető:</strong> A HTML módosítása nélkül változtatható a stílus.</li>
<li><strong>Átlátható:</strong> A stílus elkülönül a tartalomtól és a struktúrától.</li>
<li><strong>Gyorsabb betöltés:</strong> A böngésző gyorsítótárazza (cache) a fájlt.</li>
<li><strong>Újrahasznosítható:</strong> Egy CSS fájl több HTML oldalhoz is csatolható.</li>
</ul>
<h4 id="stíluslap-készítése-style-paraméter-segítségével-in-line-css"><strong>Stíluslap készítése style paraméter segítségével, in-line CSS</strong></h4>
<pre><code class="lang-html">&lt;body&gt;
   &lt;h1 style=&quot;font-size: 32px; color: darkgreen; font-family: Arial, sans-serif;&quot;&gt;Repülőgépek&lt;/h1&gt;
   &lt;h2 style=&quot;font-size: 24px; color: red; font-family: Verdana, sans-serif;&quot;&gt;Vitorlázó gépek&lt;/h2&gt;
   &lt;h3 style=&quot;font-size: 18px; color: blue; font-family: 'Courier New', monospace;&quot;&gt;R26 Góbé&lt;/h3&gt;
&lt;/body&gt;
</code></pre>
<p>Az inline stílusoknak magas a prioritásuk és azonnal hatnak, de használatuk a legtöbb esetben <strong>rossz gyakorlatnak</strong> minősül.</p>
<div class="WARNING">
<h5>Warning</h5>
<p><strong>Miért kerülendő az inline CSS?</strong></p>
<ol>
<li><strong>Rossz karbantarthatóság:</strong> Több száz oldalas webhelyen egy apró módosítás (pl. a betűszín megváltoztatása) több száz fájl szerkesztését igényelné. Külső stíluslap esetén ez egyetlen sor módosítása.</li>
<li><strong>Nem újrahasznosítható:</strong> A stílus egy konkrét HTML elembe van &quot;égetve&quot;, máshol nem használható fel.</li>
<li><strong>Szennyezi a HTML-t:</strong> A HTML feladata a struktúra leírása, a CSS-é a megjelenés. Az inline CSS összemossa ezt a két feladatkört, rontva a kód olvashatóságát.</li>
</ol>
</div>
<h4 id="a-kaszkád-elve-ki-nyer-a-végén">A kaszkád elve: Ki nyer a végén?</h4>
<p>A CSS a <strong>Cascading Style Sheets</strong> rövidítése, ahol a &quot;Cascading&quot; (lépcsőzetes) szó a legfontosabb. Ez a mechanizmus dönti el, hogy melyik stílusszabály érvényesül, ha egy elemre több szabály is vonatkozik. Az erősorrend általában a következő (a leggyengébbtől a legerősebbig):</p>
<ol>
<li><strong>Böngésző alapértelmezett stílusai</strong> (pl. a linkek kékek és aláhúzottak).</li>
<li><strong>Külső stíluslap</strong> (<code>.css</code> fájl).</li>
<li><strong>Belső stíluslap</strong> (a <code>&lt;style&gt;</code> elemen belül).</li>
<li><strong>Inline stílus</strong> (a HTML elem <code>style</code> attribútumában megadott).</li>
</ol>
<p>Ezért van az, hogy az inline stílus felülír minden mást. Ezt a hierarchiát nevezzük kaszkádnak.</p>
<h2 id="css-szelektorok">CSS szelektorok</h2>
<p>A CSS szelektorok mondják meg a böngészőnek, hogy mely HTML elemekre kell a stílusokat alkalmazni.</p>
<p>Induljunk ki a következő HTML-ből.</p>
<pre><code class="lang-html">&lt;!DOCTYPE html&gt;
&lt;html lang=&quot;hu&quot;&gt;
&lt;head&gt;
    &lt;meta charset=&quot;UTF-8&quot;&gt;
    &lt;meta name=&quot;viewport&quot; content=&quot;width=device-width, initial-scale=1.0&quot;&gt;
    &lt;title&gt;CSS Szelektorok Gyakorló&lt;/title&gt;

&lt;/head&gt;
&lt;body&gt;

    &lt;h1 id=&quot;heading&quot;&gt;CSS Szelektorok a gyakorlatban&lt;/h1&gt;

    &lt;h2&gt;Típus-szelektor&lt;/h2&gt;
    &lt;p&gt;Ez egy sima bekezdés, de van benne egy &lt;span&gt;span elem&lt;/span&gt;, aminek sárga a háttere a típus-szelektor miatt.&lt;/p&gt;
    
    &lt;hr&gt;
    
    &lt;h2&gt;Osztály-szelektorok&lt;/h2&gt;
    &lt;h1 class=&quot;highlight&quot;&gt;Ez egy h1 elem &quot;highlight&quot; osztállyal (rózsaszín háttér).&lt;/h1&gt;
    &lt;p class=&quot;highlight&quot;&gt;Ez egy bekezdés &quot;highlight&quot; osztállyal (sárgás háttér).&lt;/p&gt;
    &lt;div class=&quot;notebox&quot;&gt;Ez egy sima &quot;notebox&quot;. Nincs narancs kerete.&lt;/div&gt;
    &lt;div class=&quot;notebox warning&quot;&gt;Ez a &quot;notebox&quot; megkapta a &quot;warning&quot; osztályt is, ezért vastag és narancs keretes.&lt;/div&gt;
    
    &lt;hr&gt;
    
    &lt;h2&gt;ID-szelektor&lt;/h2&gt;
    &lt;p id=&quot;one&quot;&gt;Ennek a bekezdésnek &quot;one&quot; az ID-ja, ezért kék a háttere.&lt;/p&gt;
    
    &lt;hr&gt;
    
    &lt;h2&gt;Szelektorkészlet&lt;/h2&gt;
    &lt;p class=&quot;special&quot;&gt;Ez a bekezdés a &quot;.special&quot; osztály miatt alá van húzva. (A h1 címek is aláhúzottak a szelektorkészlet miatt).&lt;/p&gt;

    &lt;hr&gt;
    
    &lt;h2&gt;Kombinátorok&lt;/h2&gt;
    
    &lt;h3&gt;Leszármazott szelektor (szóköz)&lt;/h3&gt;
    &lt;div id=&quot;leszarmazott-teszt&quot;&gt;
        &lt;p&gt;Ez a bekezdés a div-en belül van, ezért zöld a bal oldali kerete.&lt;/p&gt;
        &lt;div&gt;
            &lt;p&gt;Ez egy mélyebben beágyazott bekezdés, de mivel leszármazott, ez is megkapja a zöld keretet.&lt;/p&gt;
        &lt;/div&gt;
    &lt;/div&gt;
    &lt;p&gt;Ez a bekezdés a div-en kívül van, nincs zöld kerete.&lt;/p&gt;
    
    &lt;h3&gt;Gyermek szelektor (&gt;)&lt;/h3&gt;
    &lt;div id=&quot;gyermek-teszt&quot;&gt;
        &lt;p&gt;Ez a bekezdés a div **közvetlen gyermeke**, ezért piros a bal oldali kerete.&lt;/p&gt;
        &lt;div&gt;
            &lt;p&gt;Ez egy mélyebben beágyazott bekezdés. Ő már nem közvetlen gyermek, így **nem kapja meg** a piros keretet.&lt;/p&gt;
        &lt;/div&gt;
    &lt;/div&gt;
    
    &lt;hr&gt;
    
    &lt;h2&gt;Pszeudo-osztályok&lt;/h2&gt;
    &lt;p&gt;Vidd az egeret a gombra, kattints a beviteli mezőbe, vagy tartsd lenyomva a gombot!&lt;/p&gt;
    
    &lt;button&gt;Interaktív Gomb&lt;/button&gt;
    &lt;br&gt;&lt;br&gt;
    &lt;input type=&quot;text&quot; placeholder=&quot;Kattints ide a fókuszért!&quot;&gt;

&lt;/body&gt;
&lt;/html&gt;
</code></pre>
<h4 id="típus-szelektorok-element-selectors">Típus-szelektorok (Element Selectors)</h4>
<p>A HTML elem nevével választják ki az elemeket. A lenti <code>span</code> szelektor az összes <code>&lt;span&gt;</code> elem háttérszínét sárgára állítja.</p>
<pre><code class="lang-css">span { background-color: yellow; }
</code></pre>
<h4 id="osztály-szelektorok-class-selectors">Osztály-szelektorok (Class Selectors)</h4>
<p>Egy pont (<code>.</code>) karakterrel kezdődnek, és minden olyan elemet kiválasztanak, amely rendelkezik a megadott <code>class</code> attribútummal.</p>
<ul>
<li><strong>Alapvető használat</strong>: A <code>.highlight</code> az összes <code>highlight</code> osztályú elemet célozza.
<pre><code class="lang-css">.highlight { background-color: yellow; }
</code></pre>
</li>
<li><strong>Célzás adott elemen</strong>: A <code>h1.highlight</code> csak az <code>&lt;h1&gt;</code> elemekre érvényes, amelyeknek van &quot;highlight&quot; osztályuk.
<pre><code class="lang-css">h1.highlight { background-color: pink; }
</code></pre>
</li>
<li><strong>Több osztály együttes célzása</strong>: A <code>.notebox.warning</code> csak azokra az elemekre vonatkozik, amelyeknek <em>mind</em> a &quot;notebox&quot;, <em>mind</em> a &quot;warning&quot; osztályuk meg van adva.
<pre><code class="lang-css">.notebox {font-weight: bold;}
.warning { border: 10px solid orange;}
</code></pre>
</li>
</ul>
<h4 id="id-szelektorok-id-selectors">ID-szelektorok (ID Selectors)</h4>
<p>Egy hash jellel (<code>#</code>) kezdődnek. Fontos különbség, hogy egy <code>id</code> értéknek <strong>egyedinek kell lennie</strong> az egész HTML dokumentumban.</p>
<pre><code class="lang-css">#one { background-color: blue; color: white}
h1#heading { color: rebeccapurple; }
</code></pre>
<div class="WARNING">
<h5>Warning</h5>
<p>Az azonos ID többszöri használata érvénytelen kódot eredményez, és hibás működést okozhat.</p>
</div>
<h4 id="szelektorkészletek-selector-lists">Szelektorkészletek (Selector Lists)</h4>
<p>Ha több szelektorhoz azonos stílust szeretnénk rendelni, vesszővel elválasztva felsorolhatjuk őket.</p>
<pre><code class="lang-css">h1, .special { text-decoration: underline; }
</code></pre>
<h4 id="univerzális-szelektor-universal-selector">Univerzális szelektor (Universal Selector)</h4>
<p>A csillag (<code>*</code>) jelöli, és a dokumentum összes elemét kiválasztja. Gyakran használják böngésző stílusok &quot;resetelésére&quot;.</p>
<pre><code class="lang-css">* {
  margin: 0;
  padding: 0;
}
</code></pre>
<h4 id="kombinátorok-és-pszeudo-osztályok">Kombinátorok és Pszeudo-osztályok</h4>
<p>A szelektorokat kombinálhatjuk is, hogy még pontosabban célozhassunk.</p>
<ul>
<li><strong>Leszármazott szelektor (szóköz):</strong> Egy elemen belüli <em>bármely</em> leszármazottat eléri. A <code>div p</code> minden <code>&lt;p&gt;</code> elemet kiválaszt, ami egy <code>&lt;div&gt;</code>-en belül van.</li>
<li><strong>Gyermek szelektor (<code>&gt;</code>):</strong> Csak a <em>közvetlen</em> gyermek elemeket választja ki. A <code>div &gt; p</code> csak azokat a <code>&lt;p&gt;</code> elemeket célozza, amelyek közvetlenül a <code>&lt;div&gt;</code> elemen belül vannak.</li>
</ul>
<p>A <strong>pszeudo-osztályok</strong> egy elem speciális állapotát jelölik, és kettősponttal (<code>:</code>) kezdődnek. Elengedhetetlenek az interaktív felületekhez.</p>
<ul>
<li><code>:hover</code>: Akkor lép érvénybe, amikor a felhasználó az egeret az elem fölé viszi.</li>
<li><code>:focus</code>: Akkor aktív, amikor egy elem (pl. egy űrlapmező) fókuszt kap (belekattintanak).</li>
<li><code>:active</code>: Egy elem aktív állapotát jelöli (pl. amíg a gombot lenyomva tartjuk).</li>
</ul>
<p><strong>Példa:</strong></p>
<pre><code class="lang-css">/* Amikor az egeret a gomb fölé visszük */
button:hover {
    background-color: #555;
    color: white;
    cursor: pointer;
}

/* Amikor a beviteli mezőre kattintunk (fókuszba kerül) */
input:focus {
    border-color: dodgerblue;
    outline: 2px solid lightblue;
}

/* Amikor a gombot lenyomva tartjuk */
button:active {
    transform: scale(0.95);
}
</code></pre>
<h2 id="szöveg-formázása">Szöveg formázása</h2>
<p>Fontos a szöveg formázásáról is külön szót ejteni, hisz a legtöbb információtartalmat a szöveg hordozza. Ez a tudományterület - <strong>tipográfia</strong> - már <a href="https://en.wikipedia.org/wiki/Johannes_Gutenberg">Gutenberg</a> kora óta fejlődik.</p>
<p>A képernyőn való olvasás gyökeresen eltér a nyomtatott szöveg befogadásától. A szemünk nem folyamatosan halad, hanem ugrásokkal (fixációkkal) pásztázza a tartalmat. A kutatások azt mutatják, hogy egyszerre egy 12-20 karakteres blokkot vagyunk képesek hatékonyan feldolgozni. A jó web-tipográfia célja, hogy segítse ezt a folyamatot, és a szöveget könnyen &quot;szkennelhetővé&quot; tegye. Emiatt részesítjük előnyben a <em>sans-serif</em> betűtípusokat, a rövid, tömör mondatokat és a megfelelő sortávolságot.</p>
<h3 id="szövegek-használata-a-képernyőn">Szövegek használata a képernyőn</h3>
<p>Kétféle betűforma létezik. Az emberek a <strong>serif</strong> betűformákat klasszikusnak és elegánsnak tartják, ezzel szemben a <strong>sans serif</strong> betűformát modernnek és világosnak ítélik meg. Honlapok esetében célszerű a sans serif formákat előnyben részesíteni, mert a szem könnyebben behatárolja a betűformákat a képernyőn.</p>
<p>Ha egy oldalon túl sok betűtípus található, a megjelenés zavaros lesz. A néző a szerkezet megfejtésével törődik, és nem összpontosít az üzenetre. A szövegelemek megkülönböztetésére használjunk inkább különböző betűméreteket, stílusokat vagy háttereket.</p>
<div class="WARNING">
<h5>Warning</h5>
<p>A csupa nagybetűből álló szöveg kevésbé olvasható, mint a nagy- és kisbetűt keverve használó. A szem nehezebben ismeri fel a szavakat, és a mondatok kezdete sem tűnik ki. A nagybetűs szöveg használatát rövid címekre és kiemelésekre korlátozzuk.
A <strong>félkövér</strong> betűket is korlátozottan használjuk. Túl sok félkövér szövegrész a szöveget súlyossá teszi és elvész a figyelemfelkeltő jellege.</p>
</div>
<h3 id="betűtípusok-használata-font-family">Betűtípusok használata (<code>font-family</code>)</h3>
<h4 id="1-rendszer-biztonságos-betűtípusok">1. Rendszer (biztonságos) betűtípusok</h4>
<p>Ezek a legtöbb operációs rendszeren előre telepített betűtípusok (pl. Arial, Helvetica, Times New Roman). Érdemes mindig egy &quot;fallback&quot; listát (betűtípus-családot) megadni. A böngésző az első elérhető típust fogja használni. A lista végén általában egy általános kategóriát adunk meg (pl. <code>sans-serif</code>).</p>
<pre><code class="lang-css">p {
  font-family: Helvetica, Arial, sans-serif;
}
</code></pre>
<h4 id="2-google-fonts-és-más-webszolgáltatások">2. Google Fonts és más webszolgáltatások</h4>
<p>A <strong>Google Fonts</strong> egy ingyenes, hatalmas betűtípus-gyűjtemény. Használata:</p>
<ol>
<li>Válaszd ki a betűtípust a <a href="https://fonts.google.com">fonts.google.com</a> oldalon.</li>
<li>Generálj egy <code>&lt;link&gt;</code> taget, amit a HTML fájlod <code>&lt;head&gt;</code> részébe kell illeszteni.</li>
<li>A CSS-ben a megadott <code>font-family</code> névvel hivatkozhatsz rá.</li>
</ol>
<p><strong>Példa:</strong>
A HTML <code>&lt;head&gt;</code> szekciójában:</p>
<pre><code class="lang-html">&lt;link rel=&quot;preconnect&quot; href=&quot;https://fonts.googleapis.com&quot;&gt;
&lt;link rel=&quot;preconnect&quot; href=&quot;https://fonts.gstatic.com&quot; crossorigin&gt;
&lt;link href=&quot;https://fonts.googleapis.com/css2?family=Roboto:wght@400;700&amp;display=swap&quot; rel=&quot;stylesheet&quot;&gt;
</code></pre>
<p>A CSS fájlban:</p>
<pre><code class="lang-css">h3 {
  font-family: 'Roboto', sans-serif;
}
</code></pre>
<h4 id="3-saját-egyedi-betűtípusok-font-face">3. Saját, egyedi betűtípusok (<code>@font-face</code>)</h4>
<p>Ha teljesen egyedi betűtípust szeretnél használni, azt a <code>@font-face</code> szabállyal teheted meg. Szükséged lesz a betűtípus fájljaira (pl. <code>.woff2</code>, <code>.woff</code>).</p>
<pre><code class="lang-css">@font-face {
  font-family: 'SajatBetutipusom'; /* Tetszőlegesen választott név */
  src: url('/fonts/sajatbetutipus.woff2') format('woff2'),
       url('/fonts/sajatbetutipus.woff') format('woff');
  font-weight: normal;
  font-style: normal;
}
</code></pre>
<p>Ezután a megadott <code>font-family</code> névvel már bárhol használhatod:</p>
<pre><code class="lang-css">body {
  font-family: 'SajatBetutipusom', Arial, sans-serif;
}
</code></pre>
<hr>
<h3 id="szövegstílus-és-méret">Szövegstílus és méret</h3>
<p>A szöveg kinézetét számos tulajdonsággal finomhangolhatjuk.</p>
<table>
<thead>
<tr>
<th style="text-align: left;">Tulajdonság</th>
<th style="text-align: left;">Leírás</th>
<th style="text-align: left;">Gyakori értékek</th>
</tr>
</thead>
<tbody>
<tr>
<td style="text-align: left;"><strong><code>font-size</code></strong></td>
<td style="text-align: left;">Betűméret</td>
<td style="text-align: left;"><code>16px</code>, <code>1.2em</code>, <code>1.2rem</code>, <code>12pt</code>, <code>large</code>, <code>80%</code></td>
</tr>
<tr>
<td style="text-align: left;"><strong><code>font-weight</code></strong></td>
<td style="text-align: left;">Betűvastagság</td>
<td style="text-align: left;"><code>normal</code> (400), <code>bold</code> (700), <code>100</code>-<code>900</code></td>
</tr>
<tr>
<td style="text-align: left;"><strong><code>font-style</code></strong></td>
<td style="text-align: left;">Betűstílus</td>
<td style="text-align: left;"><code>normal</code>, <code>italic</code> (dőlt)</td>
</tr>
<tr>
<td style="text-align: left;"><strong><code>color</code></strong></td>
<td style="text-align: left;">Betűszín</td>
<td style="text-align: left;"><code>#333</code>, <code>rgb(51, 51, 51)</code>, <code>black</code></td>
</tr>
<tr>
<td style="text-align: left;"><strong><code>text-decoration</code></strong></td>
<td style="text-align: left;">Szövegdíszítés</td>
<td style="text-align: left;"><code>none</code>, <code>underline</code> (aláhúzás), <code>line-through</code> (áthúzás)</td>
</tr>
<tr>
<td style="text-align: left;"><strong><code>font-variant</code></strong></td>
<td style="text-align: left;">Betűvariáns</td>
<td style="text-align: left;"><code>normal</code>, <code>small-caps</code> (kiskapitális)</td>
</tr>
</tbody>
</table>
<p><strong><code>font</code> rövidítés (shorthand) használata:</strong></p>
<p>Ahelyett, hogy minden tulajdonságot külön sorban adnánk meg, használhatjuk a <code>font</code> rövidítést. A sorrend fontos: <code>font-style</code>, <code>font-weight</code>, <code>font-size</code>/<code>line-height</code>, <code>font-family</code>.</p>
<pre><code class="lang-css">p {
  /* Hosszú változat */
  font-style: italic;
  font-weight: bold;
  font-size: 16px;
  line-height: 1.5;
  font-family: Georgia, serif;

  /* Ugyanaz röviden */
  font: italic bold 16px/1.5 Georgia, serif;
}
</code></pre>
<hr>
<h3 id="térközök-és-igazítás">Térközök és igazítás</h3>
<p>A szöveg olvashatóságát nagyban befolyásolja a sorok, szavak és betűk közötti távolság.</p>
<table>
<thead>
<tr>
<th style="text-align: left;">Tulajdonság</th>
<th style="text-align: left;">Leírás</th>
<th style="text-align: left;">Példa értékek</th>
</tr>
</thead>
<tbody>
<tr>
<td style="text-align: left;"><strong><code>text-align</code></strong></td>
<td style="text-align: left;">Vízszintes igazítás</td>
<td style="text-align: left;"><code>left</code>, <code>right</code>, <code>center</code>, <code>justify</code> (sorkizárt)</td>
</tr>
<tr>
<td style="text-align: left;"><strong><code>line-height</code></strong></td>
<td style="text-align: left;">Sorköz (sortávolság)</td>
<td style="text-align: left;"><code>1.5</code>, <code>1.6em</code>, <code>24px</code></td>
</tr>
<tr>
<td style="text-align: left;"><strong><code>letter-spacing</code></strong></td>
<td style="text-align: left;">Betűköz</td>
<td style="text-align: left;"><code>1px</code>, <code>0.1em</code>, <code>-0.5px</code> (negatív is lehet)</td>
</tr>
<tr>
<td style="text-align: left;"><strong><code>word-spacing</code></strong></td>
<td style="text-align: left;">Szóköz</td>
<td style="text-align: left;"><code>5px</code>, <code>0.4em</code></td>
</tr>
<tr>
<td style="text-align: left;"><strong><code>text-indent</code></strong></td>
<td style="text-align: left;">Első sor behúzása</td>
<td style="text-align: left;"><code>20px</code>, <code>2em</code></td>
</tr>
</tbody>
</table>

</article>

        <div class="contribution d-print-none">
          <a href="https://github.com/balintmatyus/it_arch_webfejlesztes/blob/main/2025/textbook/contents/week03/03-szoveg.md/#L1" class="edit-link">Edit this page</a>
        </div>

        <div class="next-article d-print-none border-top" id="nextArticle"></div>

      </div>

      <div class="affix">
        <nav id="affix"></nav>
      </div>
    </main>


    <footer class="border-top text-secondary">
      <div class="container-xxl">
        <div class="flex-fill">
          <span>Made with <a href="https://dotnet.github.io/docfx">docfx</a></span>
        </div>
      </div>
    </footer>
  </body>
</html>
