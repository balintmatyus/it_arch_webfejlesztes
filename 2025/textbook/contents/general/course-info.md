# Tantárgyi adatlap: Informatika és IT architektúra alapjai

## Általános Információk

* **Tantárgy kódja:** INSA038NMBB
* **Tantárgy neve (magyarul):** Informatika és IT architektúra alapjai
* **Tantárgy neve (angolul):** Fundamentals of IT and IT architecture
* **Kreditérték:** 6
* **Oktatás nyelve:** Magyar

## Oktatók és Elérhetőségek

* **Tantárgyfelelős és Webfejlesztés blokkfelelős:**
  * **Név:** Dr. Mátyus Bálint
  * **E-mail:** balint.matyus@uni-corvinus.hu
  * **Fogadóóra:** Szerda, 17:20-18:50, személyesen (Sóház/127) vagy Teamsen, előzetes egyeztetés alapján.
* **Excel blokkfelelős:**
  * **Név:** Dr. Béres Ilona
  * **E-mail:** ilona.beres@uni-corvinus.hu
  * **Konzultáció:** E-mailben/Teams-en előre egyeztetett időpontban.
* **Demonstrátorok:**
  * Biró András Lajos (andras.biro@stud.uni-corvinus.hu)

## A tantárgy célja

A kurzus két, egymástól független fő blokkból áll:

1. **Webfejlesztés:** A hallgatók felkészítése modern, kliens oldali, reszponzív weboldalak tervezésére és elkészítésére HTML jelölőnyelv, CSS stílusnyelv és JavaScript programozási nyelv használatával. Cél a böngészőbe épített fejlesztői eszközök megismerése és a valid, korszerű megoldások kiválasztásának képessége.
2. **Táblázatkezelés (Excel):** A hallgatók képessé tétele adattisztítási, adatelemzési és automatizálási feladatok megoldására táblázatkezelő segítségével.

## Előtanulmányi kötelezettségek

* Alapvető informatikai ismeretek (fájlkezelés, böngészőhasználat).
* Alapvető táblázatkezelési és programozási ismeretek.
* Az intenzív hetes "Programozás alapjai" tárgy teljesítése.

## Óralátogatás és hiányzás

* A gyakorlati órákon a részvétel **kötelező**.
* Mindkét blokkról (Webfejlesztés és Excel) maximum **3-3 alkalommal** lehet hiányozni. A hiányzási lehetőségek nem válthatók át az egyes blokkok között.
* 6-nál több sáv hiányzás esetén az aláírás megtagadásra kerül.
* 10 percnél több késés vagy korábbi távozás egy sáv hiányzásnak minősül.
* A webfejlesztés előadások látogatása erősen ajánlott a gyakorlatok megértéséhez és a tesztek sikeres teljesítéséhez.

## Értékelés és pontozás (100 pont)

* **Webfejlesztés (65 pont):**
  * **Moodle tesztek:** A félév során 9 véletlenszerű időpontban, a gyakorlatokon írt 5-10 perces gépes tesztek. Segédanyag nem használható. A 9-ből a 6 legjobb eredmény számít (6 * 5 pont) = **30 pont**. Hiányzás esetén a teszt nem pótolható, a 3 kihagyható alkalom erre is vonatkozik.
  * **Beadandó weboldal:** Kritériumok alapján elkészített, GitHub Pages-re feltöltött és a Moodle-ba is becsomagolva beadott projekt, melyet a vizsgaidőszakban 15 percben meg kell védeni. = **35 pont**.
* **Excel (35 pont):**
  * **Gépes vizsga (6. órán):** **15 pont**
  * **Gépes vizsga (12. órán):** **15 pont** (A zárthelyi csak orvosi igazolással pótolható a félév végén, javítási lehetőség nincs.)
  * **Csoportos beadandó (Adatelemzés):** A 7. héten kiírt, 9. héten beadandó feladat. = **5 pont**.

>[!NOTE]
>Ugyan nem követelmény 50-50%-ot elérni az egyes blokkokon belül, az elmúlt évek tapasztalata azt mutatja, hogy mindkét blokk tartalma jellemzően visszaköszön a későbbiekben a hallgatóknak, pl. gyakornoki munkájuk során. Egyébként is, mindenki jelesre szeretne vizsgázni. :)

### Érdemjegyek ponthatárok alapján:

| Pontszám | Érdemjegy |
|---|---|
| 0-50 | Elégtelen (1) |
| 51-62 | Elégséges (2) |
| 63-75 | Közepes (3) |
| 76-88 | Jó (4) |
| 89-100 | Jeles (5) |

## Tematika

### Webfejlesztés blokk (1-12. hét)

 1. Internet és HTML alapok
 2. HTML5 szemantikus elemek és verziókezelés
 3. Felhasználói felületek tervezése I.
 4. Felhasználói felületek tervezése II.
 5. CSS
 6. Reszponzív felületek Flexbox segítségével
 7. JavaScript: Programozási alapok
 8. JavaScript: Tömbök és objektumok
 9. JavaScript: DOM elérése és eseménykezelés
10. JavaScript: Űrlapok kezelése
11. JavaScript: Aszinkron műveletek
12. Google Analytics

### Excel blokk (párhuzamosan)

 1. Adatimportálás, adattisztítás - Power Query
 2. Szöveg-, dátum- és logikai függvények
 3. Adatvizualizáció, Feltételes formázás, Kereső függvények, validálás
 4. Táblázat, Kimutatás, Dashboard
 5. Szűrések, komplex feladat
 6. **Első zárthelyi (15 pont)**
 7. Adatelemzés és vizualizáció (csoportos beadandó 5 pont)
 8. Pénzügyi függvények
 9. Célértékkeresés, Solver
10. Makró I.
11. Makró II.
12. Összefoglalás
13. **Második zárthelyi (15 pont)**

## Segédanyagok és kötelező irodalom

* **Webfejlesztés:** Moodle-ben található előadásfóliák, valamint a tantárgyi weboldalon (https://balintmatyus.github.io/it_arch_webfejlesztes/) elérhető feladatok és megoldások.
* **Excel:** Moodle-ban található oktatási segédanyagok, videók és feladatok.

## AI policy

A rohamosan fejlődő nagynyelvi modellekre épülő chatbotok (általánosan mesterséges intelligencia) nehezen jósolható irányban és mértékben befolyásolják mind az oktatás, mind a munka világát. Egy ilyen átalakulás során fontos, hogy megtanuljuk felelősen és etikusan használni ezeket az eszközöket. Elismerve, hogy a kockázatok (pl. hallucináció, szerzői jogok megsértése, elfogultság) mellett jelentős előnyökkel is járhat e technológiák használata, a kurzus során egyes esetekben engedélyezett ezen eszközök használata az oktatók útmutatása alapján.

>[!WARNING]
>Még az előfizetéses modellek is tévedhetnek a tapasztalatok szerint. Hatékonyan módosítani már generált kódot egyes esetekben csak manuálisan lehet, vagy olyan jól megfogalmazott promptokkal, amihez a technológiák ismerete szükséges. Igazából nem a szakmai tudást váltják ki, hanem azt kiegészítve segíti a munkát.

AI használható
* Webfejlesztés
    * Projekt beadandó elkészítésében, de védésen meg kell tudni magyarázni az egyes kódrészeket, valamint indokolni az ahhoz kapcsolódó egyes döntéseket.
* Excel
    * Csoportos beadandónál és a második géptermi zárthelyinél.

## "Különút" lehetőség haladóknak

Azon hallgatók számára, akik a webfejlesztés vagy az Excel tananyag 80-90%-át már magabiztosan tudják, lehetőség van egyéni, haladó feladatot kapni az órai munka helyett, hogy elkerüljék az "unatkozást". Ez nem az órára járás kiváltására szolgál!

* **Webfejlesztés:** Jelentkezés a tantárgyfelelősnél e-mailben (`Webfejlesztés különút` tárggyal) szeptember 21., éjfélig.
* **Excel:** Jelentkezés a blokkfelelősnél e-mailben (`Excel különút` tárggyal) szeptember 21., éjfélig.